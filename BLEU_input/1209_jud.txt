]שו אכתבו ואכתמו ע[
אלמעאני אלמוכדה ובכל לישאני דזכוא[תא] ו]סלמו דלך אלינא ליכון ביד כל מנא עלי
צחאבה לליום ובעדה חגה וותאק אן כל מנא מקר ענדכם באוכד מעאני אל
אקראראת ואותקהא פי צחה מנא וגואז אמר טאיעאן מן גיר קהר ולא גבר
ולא אכראה ולא סהו ולא [גלט ולא] עלה בנא מן מ[ר]ץ ולא גיר דלך מן גמיע מפסדאת
אלשהאדה אן כל מנא ק[ ] לצחאבה פי הדה אלשרכה מא הו מנסוב אליה
פי הדא אלמעשה ואלתזאם [ מ]עכשו וליס לה פסך שי מנה ולא אלתחגג פיה
בחגה כל עיקר מן רבח וכסארה [ ]ות וצמין ואסתגראר אלנפקה ומן אמר אלבטאלה
ואלדין וגיר דלך ממא הו משרוח לעילא ודלך בשהותנא ואכתיארנא ואיתארנא
וכתבנא הדא אלכתאב ליכון בידנא גמיעא אר[י]ך ו[בריר ו]קיים ומוחזק כל מנא
עלי צחאבה דיזכי ביה בכל ב[תי] דינין לעלם לא כאלאסנאדאת ולא כמצאדיר
אלכתב אלא כאוכד ואתקן מא סטרוה רבותינו זל פי מתל דלך ואלתזמנא אלדרך
כל מנא לצחאבה עליה פי חיותה ועלי וראתה בעד ופאתה פי גמיע מא קבלה
עלי נפסה פי הדא אלמעשה מראש ועד סוף וגמיע מא נסב אליה פיה באוכד
ואתקן מא יכון מן צמאנאת [אלדר]ך וקד אבטלנא גמיעא כל מודעי ותנאי
ומודעי דמודעי ומודעי דנפקין מגו מודעי עד סוף כל מודעי דמסירין לנא
ודמסרנא על שטר שותפות דנן כתיקון חכמים וקנינא מן מר ור אברהם דנן
בר מר ור משה הזקן הידוע אלמרגאני נע ומן מ ור מבורך דנן בר מר ור אלעזר
הזקן נע בקנין גמור חמור בכלי הכשר לקנות בו מעכשו וביד ליד ובכל לישאני
דאמור רבנן דמבטלין בהון מודעין ותנאין כל מנהמא לצחאבה במנא דכשר
למקניא ביה על כל מה דכתיב ומפרש לעילא ומה דהוה קדמנא אנן בי דינא
ומאן דחתים עימנא לתחתא כתבנא וחתמנא תרי נוסחי ויהבנא חדא
מנהון למ אברהם דנן וחדא מנהון למ מבורך דנן דליהוי בידהון לזכו ולראיה
וכאן דלך יום אלארבעא מסתהל חדש סיון אלמורך לעילא ותאכרת כתאמתנא
אלי יום אלכמיס אלתאני מנה בפסטאט מצרים דעל נילוס נהרא מותבה שריר ובריר וקיים ב א ל פ
יצחק ביר שמואל הספרדי זכ לח הע הב : ח א ב
משולם ביר מנשה החבר סט