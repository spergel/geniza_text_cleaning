כתאבי לסידי ומולאי אטאל אללה בקאה ואדאם סלאמתה וסעאדתה וציאנתה וכפאיתה ורעאיתה
מן אל אסכנדריה יב כלון מן אב ערפה אללה ברכתה וברכת מא יליה מן אל שהור ואעאדה
עליך סנין בבנין ביתו אמן ואל חאל סלאמה וסתר ללה אלחמד רב אל עאלמין ונעלמך יא מולאי
אן וצל כתאבך ווקפת מנה עלי אכבארך וסלאמתך וסררת לחאלך כתיר תדכר אמר
כתאב אלדי תרך ר' משה ענד יוסף אל מרגאני וקד סאלת יוסף פי באבהא קאל מא
ענדי סוי כתאב ואחד כתבה בן אל קאש פקאל לי תקבצה פקלת חתי יצל כתאבך
ואלא אל סעה מא ענדנא כבר מן אל גרב סוי אלקארב אלדי וצל פאללה תעאלי יסמענא
כיר ואמא חדית אלרזמה אלדי וצלת ברסם אלשיך אבו סעיד ואכוה קד
פתחת פי דאר אבו רוח וקד וגדו פיהא קנט׳ מ רטל שמע באלגרוי ושק
עלי דלך לאן דלך פאתח רדי עלי אל נאס ופי וצטהא רזמה כז ברסם
סידי אביצחק ברהון שריכך וקד פרג אל שמע מן וצט אל רזמה 
ואנשדת כמא הי וקבצהא //אל שיך אבוצחק// אברהים בן אל אסכנדראני פאן וצל עשארי
הו יוצקהא ואש מא וצל לך מן אל רחל אנא נקבצה וננפדה לסידי אבוצחק ברהון
ואל שיך אבואל בשר סלמאן הו כארג גד כתאבי פי אל בר ואנא ננפד לך מעה
אל רדאת ואל סידור וקד דפעת אלכתאב לסידי אלחזן מ' שלה וקד כאן
סאלתך אן תקבץ לי מן סידי אבוצחק י' דנני ותשתרי לי בהא עדל כתאן ולם
תדכר לי פי באבה שי סוי מא קלת נשתרי לך עדל כתאן ואל כתאב אלדי וצל
לך צחבת סידי אבו אלבשר סלמאן אנפדתה לך מעה ואנא נעמל
אכתר ממא דכרתה פי [ ] חדית אלזית ואלצאבון וגירה ותעלמני
אסעאר אלשש במצר ואסעאר אללאסין לאן ענדי מנה רטילית נחב
ננפדהא וקד כאן כתבת לסידי אבי זכרי אלחזן נדכר לה אן לם נרא לך
כתאב ווצל אלי כתאבך בעד דלך נחב תשתרי לי אוקיתין
תכון טייבה ותנפדהא ותשתרי לי סאגרה פכאר מטליא ותעטיהא
לאלחזן לא יכן בד ערפתה דלך וקד כאטבת סלאמה ולומתה עלי אנחדארה
ודכר אן וצלת אל מראכב הו יטלע מע אל זית למצר אן שא אללה תכתץ
אטיב אל סלאם וסידי אבוצחק ברהון אפצל אלסלאם ותקול לה אלדי קבצה מן
קארב נעמאן כא עדלא וט' ברקלואת [[מן בעיד]]]
Recto - right margin
וקבץ
סידי
אבוצחק
אברהם
בן אלאסכנדראני
ג אעדאל
אלדי
לישועה
בן אל
מכמורי
אלגמיע
כד
עדל
וט
ברקלואת
וקד
רסת
מנהא
פי אל מכזן
לט ברקלואת
ובעץ אל
אעדל
ובקי
בעצהא
געלתהא
פי ערצה
וקד אכדת
רקעתהא
באכ עדל
וט ברקלואת
Recto - top margin
ופי גמלה 
אלאעדאל
עדל ואחד
ברסמך
ורסם
אבי אל פרג
ישועה
אעלמתך
דלך
ואן טלעת
ללקדס
תעלמני
פי כתאבך
ותבלג סידי
אבו אל פרג
ישועה אל
סלאם ותעלמה
בקצה אל אעדל
וחואיגה




































verso
קבצתהא והי ענדי פי אל מכזן וסידי אבי אלפרג והב יכצך אלסלם והו
גאי אלי ענדך ללקדס וסידי אבו נצר דאוד בן נחום יכצך אל סלאם
וגמיע אצחאבנא יבלגוך אל סלם ואבי אלחגאג יבלגך אל סלם והו
יסאלך אן תגתמע במוסי בן אל בני ותכאטבה פי אמר אל ה' דנ וקד אחאלני
עלי מוסי ולם ידפע לי שי עסי תקבצהא מנה אנת [[וקד אנפדת]]
לקד אשתרית מן סידי אבי אל בשר סלימאן אל קאבסי ח' ארטל חריר
מן סוס כה דינ וקד קבצתה תמנהא וגאז לי ענדה תמן דינ
והי דנ אן גיאד וקד קאל אן נחב תגעל סידי אבי יחיה יקף מעי
פי נקדהא תתפצל [ ] תקף מעה פי נקדהא ותנצר מא כאן
מכצור בין אל כצר אן בהרג פאחש תבדלה אליה ומא צלח
אכדה תדפעה אליה פעלת מתפצל וארגו אן יכון כתאבך קריב
פאן בקי מן אל דנ שי תעמל עלי תמנוה מן בעד מא תחאסבה
בתמן דינ נחב מנך אן תתפצל ותמצי אלי מולאי אל שיך עבד
ותסאלה אן כאן באע אל ג אואק אלדי ברצם עדלין יציף תמנהא
אלי אל ו' מתאע חסין מן בעד תערף מא יחצל מן בעד אלמון
חתי נדפע ליה רבחהא הון אעלמתך דלך ?
יום אל ד' ליב כלון מן רביע אלאול אל מוקפ זוג צואפי ד' ורב אבן אבו אל סרור זוג צואפי די אלא סדס
מקצור אבן מברה ב' ורב /ברכאת ב'/ עבדאללה ב' וסדס
(upper margin)
לסידי ומולאי אבי יחיי נהראי בן נסים ננ מן מרדוך בן מוסי ננ

אטאל אללה בקאהה ואדאם סלאמה וסעאדתה

אמאנה מוצלה

יצל אל פסטאט אן שא אללה